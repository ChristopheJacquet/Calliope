#hd
Semper ego auditor tantum? Numquamne reponam 
Vexatus toties rauci Theseide Codri ? 
Impune ergo mihi recitauerit ille togatas, 
Hic elegos? Impune diem consumpserit ingens 
Telephus ? aut summi plena iam margine libri 
Scriptus, et in tergo, necdum finitus Orestes? 
Nota magis nulli domus est sua quam mihi lucus 
Martis, et Aeoliis uicinum rupibus antrum 
Vulcani. Quid agant uenti, quas torqueat umbras 
Aeacus, unde alius furtiuae deuehat aurum 
Pelliculae, quantas iaculetur Monychus ornos, 
Frontonis platani, conuulsaque marmora clamant
